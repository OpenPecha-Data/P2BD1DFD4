爾時慧命須菩提在大眾中即從座起偏袒右肩右膝著地向佛合掌恭敬而立白佛言希有世尊如來應供正遍知善護念諸菩薩善付囑諸菩薩世尊云何菩薩大乘中發阿耨多羅三藐三菩提心應云何住云何修行云何降伏其心爾時佛告須菩提善哉善哉須菩提如汝所說如來善護念諸菩薩善付囑諸菩薩汝今諦聽當為汝說如菩薩大乘中發阿耨多羅三藐三菩提心應如是住如是修行如是降伏其心須菩提白佛言世尊如是願樂欲聞佛告須菩提諸菩薩生如是心

